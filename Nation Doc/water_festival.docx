បុណ្យអ៊ុំទូក បណ្តែតប្រទីប និងសំពះព្រះខែ 
ជារៀងរាល់ឆ្នាំនៅខែកក្តិកព្រះរាជាណាចក្រកម្ពុជាតែងតែប្រារព្ធពិធីធំៗបីគឺពិធីបុណ្យ អុំទូកបណ្តែត ប្រទីត និងសំពះព្រះខែ។ពិធីនេះត្រូវបានគេធ្វើឡើងនៅគ្រប់ទីកន្លែង ប្រកបដោយបរិយាកាស រីករាយ កុះករជាទីបំផុត។ ជាងនេះទៀត នៅតាមដង ទន្លេសាប ត្រង់ម្តុំទន្លេចតុមុខ ទល់មុខព្រះបរមរាជវាំង ក្នុងរយៈពេល៣ថ្ងៃគឺថ្ងៃ ១៤ កើត ១៥ កើត និងថ្ងៃ១រោចខែកត្តិកមានប្រជារាស្រ្តខ្មែរជាច្រើនបានមក ចូលរួមអបអរសាទរ ក្នុងពិធីបុណ្យអុំទូកនេះ។
១. ពិធីបុណ្យអុំទូក     នៅថ្ងៃចាប់ផ្តើម( ថ្ងៃ១៤ កើត ខែកត្តិក) គឺមានការប្រណាំងទូក ង និងទូកមួង។គណៈកម្មាការ​បុណ្យជាតិ ​បានរៀបចំ​ទូកជាច្រើនគូ​ដែល​ត្រូវ​ជ្រើសរើស​ពីវត្តនានា​ ក្នុងទូទាំង​ប្រទេស​អោយមកចូលរួម​ការ​​ប្រណាំង។របៀបប្រណាំង​ ទូកគឺគេប្តូរគ្នាជាគូ ចេញប្រណាំងតៗគ្នា​ជាលំដាប់​លំដោយ​តាមដងទន្លេ សាប​ចាប់ពីស្ពានជ្រោយចង្វារ​ដល់មុខ​ព្រះបរមរជវាំង។ ការប្រណាំងទូក​គឺត្រូវប្តូរខ្សែ​ទឹកគ្នា​ម្នាក់ម្តង​សារ ចុះសារ​​ឡើងជាបីជើង​ក្នុងមួយថ្ងៃ​រហូត គំរប់បីថ្ងៃ​ទើប​ប្រកាស​លទ្ធផល​ផ្តល់រង្វាន់​។ ព្រះមហាក្សត្រ​ក៏ស្តេចយាងចូលរួមក្នុងពិធីនេះ​ដែរ គឺស្តេចយាង​មកក្នុងពេលថ្ងៃ​ចុងបញ្ចប់នៃពិធី​អុំទូក។
២. ពិធីបណ្តែតប្រទីប ​ពេលយប់ មានពិធីបណ្តែតប្រទីតរបស់ក្រសួងស្ថាប័ននានាតាមដងទន្លេសាប និងអុច​កាំជ្រួចកំដរផង​។ ប្រទីប​ទាំងនោះ​ត្រូវរៀបចំនៅលើទូក​ឫកប៉ាល់​ធំៗលំអរ​ដោយក្បាច់​រចនា បំពាក់ភ្លើងអគ្គិសនីយ៉ាងភ្លឺ ចិញ្ជាចចិញ្ចែង និងមានដាក់ឈ្មោះរបស់ក្រសួង ឫស្ថាប័នសាម៉ីរៀងៗខ្លួន ហើយ​ការបណ្តែត​ប្រទីប​នេះត្រូវបាន​គេរៀបចំ​ជារៀងរាល់​យប់រហូត​ដល់ថ្ងៃបញ្ចប់ ​នៃកម្មវិធីបុណ្យ។​ សិល្បៈគ្រប់ប្រភេទ ត្រូវបាន​គេសម្តែង​ជូនទស្សនា​គ្រប់ទិវា​រាត្រី ដើម្បី​កំដរបរិយាកាសឲ្យរឹង​រិតតែ​អធឹកអាធម និងសប្បាយរីករាយ​ទ្វេ ឡើង។ ពិធីបណ្តែតប្រទីប​នេះប្រជាជនទូទៅ​ច្រើនធ្វើនៅ​ពេលចេញ​វស្សា មានធ្វើ​ពោងពាយ​ដើម្បីដាក់ ភស្តុតាង​ដូចជា សណ្តែក ល្ង ពោត ដូង ត្រាវ។ល។​ដើម្បី​រៀបចំ​ដំណើរ​ជូនជីដូនជីតា​ឲ្យត្រឡប់ទៅ ភូមិស្ថាន​ដើម​របស់គាត់​វិញ ដោយធ្វើទូកពីសំបកពីសំបក​ចេកបណ្តែត​ដោយតាំងភ្លើងទៀនលំអររៀងៗ គ្រួសារ។ 
៣. ពិធីសំពះព្រះខែ         នៅវេលាម៉ោង១២យប់​មានរៀបចំ​ធ្វើពិធីអកអំបុក និងសំពះព្រះខែដែលមានរបៀបរៀបចំធ្វើតទៅ៖ – នៅតាមលំនៅឋានរៀងៗខ្លួន មានរៀបចំកន្លែងឲ្យបានសមរម្យ និងមានគ្រឿង​ដង្វាយ​ដូចជា ទៀន ធូប ស្លាធម៌ បាយសី ផ្តិលទឹក អំបុក ចេក ដូង និងផ្លែឈើផ្សេងៗ សំរាប់ដាក់ថ្វាយព្រះខែ និងថ្វាយគ្រប់អង្គនៃទេវតា។ នៅក្នុងពិធីនេះ គេបានយកទៀនធំៗ (ជាតំណាងឲ្យគ្រប់ខេត្ត-ក្រុង) ដាក់ដោតលើជើងទម្រមួយសម្រាប់បង្វិលផ្សងមើលទឹកភ្លៀង។
៤. ប្រភពនៃព្រះរាជពិធីអុំទូក បណ្តែតប្រទីប និងសំពះព្រះខែ     ៤.១ព្រះរាជពិធីអុំទូក
តាមសៀវភៅ“ជ័យវរ្ម័នទី៧”របស់វិជ្ជាស្ថានពុទ្ធសាសនបណ្ឌិត​បានចែងថាៈ
នៅសម័យអង្គរនាសតវត្សទី១២ មាន​សេចក្តី​សុខក្សេមក្សាន្តរុងរឿង​ណាស់បន្ទាប់ពីព្រះបាទជ័យវរ្ម័នទី៧​ លោកបានចេញ​ធ្វើសង្រ្គាម​តាមជើងទឹក​ដោយបង្រ្កាប​បានអស់ ពួក​សត្រូវទាំងគ្រប់ទិសទី​តាមឯកសារ ​“ល្បែងប្រណាំងទូក” របស់ក្រុមជំនុំទមនៀមទំលាប់ និពន្ធដោយ​លោក ថា ចំប៉ែន ហៅ ប៉ាង ជាអាចារ្យ នៅពុទ្ធសាសនបណ្ឌិតរង ខេត្តឃ្លាំង “ កម្ពុជាក្រោម”បានចែងថាៈ នៅសម័យលង្វែកព្រះបាទអង្គចន្ទទី១ ទ្រង់បានតាំងពញាតាតជាស្តេចត្រាញ់នៅ​កម្ពុជាក្រោម ឲ្យ​រៀបចំ​នូវរបៀប​ការពារ​ស្រុកទេស​ឲ្យ​មាន​សេចក្តីសុខសាន្ត។ ពេលនោះពញា តាត់បានរៀបចំ​ទាហាន​ជើងទឹក​ជាបីក្រុមគឺ ៖     ១) ទ័ពស្រួចដែលបានត្រូវហាត់ច្បាំងលើទូក ដែលមានជំនាញដូចទូកប្រណាំងសព្វថ្ងៃដែរ។
២) ទ័ពជំនួយដែលហាត់ច្បាំងលើទូកដែលមានជំនាញដូចទូកចែវប្រណាំងនាពេលសព្វថ្ងៃដែរ។
៣)ទ័ពបាសាក់ គឺហាត់ចែវទូកធំៗ មានក្តោងសម្រាប់ដឹកស្បៀងផ្គង់ផ្គង់ដល់ពួកទាហានទាំងអស់។ តាមប្រភពឯកសារទាំងពីរខាងលើ អាចឲ្យយើងសន្និដ្ឋានបានថា ព្រះរាជាណាចក្រកាល​​សម័យបុរាណ គឺជាប្រទេសដែលមានកងទ័ពជើងទឹកដ៏ខ្លាំងពូកែដោយមានការហ្វឹកហ្វឺនដ៏​ ច្បាស់លាស់ជារៀងរាល់ឆ្នាំ។ ពិធីសមយុទ្ធនេះ ហើយដែលក្លាយមកជាទម្លាប់នៃព្រះរាជពិធីប្រណាំងទូករហូតដល់សព្វថ្ងៃនេះ។
៤.២បណ្តែតប្រទីប
តាមគម្ពីទាឋាវង្ស“ជាភាសាបាលី”បានចែងថាៈ ព្រះចង្កូមទាំង៤នៃព្រះសម្មាសម្ពុទ្ធជាបរមគ្រូនៃយើងបានត្រូវ ប្រតិស្ថាននៅនាទីទាំង៤គឺ៖     ១/ នៅត្រៃត្រឹង្សសួគ៌     ២/ នៅនាគពិភព
៣/ នៅស្រុកគន្ធារៈ     ៤/ នៅទន្តបុរៈកលិង្គរដ្ឋ តាមភាណវារៈ ត្រង់ពុទ្ធនបសក្កាគាថា បានចែងថាព្រះបាទនៃព្រះសម្មាសម្ពុទ្ធ​ព្រះបរមគ្រូ​នៃយើងបាន​ប្រតិស្ថាន​នៅលើ​ ទីស្ថានទាំង៥គឺ ៖     ១) នៅសុវណ្ណមាលិកបពិត     ២) នៅសុវណ្ណបពិត     ៣) នៅសមនកូដបពិត
៤) នៅយោនកបុរី     ៥) នៅស្ទឹងនម្មទា
តាមប្រភពនៃឯកសារទាំងពីរខាងលើ អាចឲ្យយើងសន្និដ្ឋានបានថា ពុទ្ធសាសនិកជន​ទាំងអស់បាន ប្រារព្ធ​នូវពិធីបណ្តែត​ប្រទីបនេះឡើង គឺដើម្បីបូជាចំពោះ​ព្រះចង្កួមកែវនៅពិភពនាគ​និងព្រះបាទ​​នៅស្ទឹង នម្មទា និងនៅទីឯទៀតៗ ដើម្បីសូមសេចក្តីសុខ សេចក្តីចម្រើន តាមសទ្ធាជ្រះថ្លារៀងៗបុណ្យអ៊ុំទូក បណ្តែតប្រទីប និងសំពះព្រះខែ 
ជារៀងរាល់ឆ្នាំនៅខែកក្តិកព្រះរាជាណាចក្រកម្ពុជាតែងតែប្រារព្ធពិធីធំៗបីគឺពិធីបុណ្យ អុំទូកបណ្តែត ប្រទីត និងសំពះព្រះខែ។ពិធីនេះត្រូវបានគេធ្វើឡើងនៅគ្រប់ទីកន្លែង ប្រកបដោយបរិយាកាស រីករាយ កុះករជាទីបំផុត។ ជាងនេះទៀត នៅតាមដង ទន្លេសាប ត្រង់ម្តុំទន្លេចតុមុខ ទល់មុខព្រះបរមរាជវាំង ក្នុងរយៈពេល៣ថ្ងៃគឺថ្ងៃ ១៤ កើត ១៥ កើត និងថ្ងៃ១រោចខែកត្តិកមានប្រជារាស្រ្តខ្មែរជាច្រើនបានមក ចូលរួមអបអរសាទរ ក្នុងពិធីបុណ្យអុំទូកនេះ។
១. ពិធីបុណ្យអុំទូក     នៅថ្ងៃចាប់ផ្តើម( ថ្ងៃ១៤ កើត ខែកត្តិក) គឺមានការប្រណាំងទូក ង និងទូកមួង។គណៈកម្មាការ​បុណ្យជាតិ ​បានរៀបចំ​ទូកជាច្រើនគូ​ដែល​ត្រូវ​ជ្រើសរើស​ពីវត្តនានា​ ក្នុងទូទាំង​ប្រទេស​អោយមកចូលរួម​ការ​​ប្រណាំង។របៀបប្រណាំង​ ទូកគឺគេប្តូរគ្នាជាគូ ចេញប្រណាំងតៗគ្នា​ជាលំដាប់​លំដោយ​តាមដងទន្លេ សាប​ចាប់ពីស្ពានជ្រោយចង្វារ​ដល់មុខ​ព្រះបរមរជវាំង។ ការប្រណាំងទូក​គឺត្រូវប្តូរខ្សែ​ទឹកគ្នា​ម្នាក់ម្តង​សារ ចុះសារ​​ឡើងជាបីជើង​ក្នុងមួយថ្ងៃ​រហូត គំរប់បីថ្ងៃ​ទើប​ប្រកាស​លទ្ធផល​ផ្តល់រង្វាន់​។ ព្រះមហាក្សត្រ​ក៏ស្តេចយាងចូលរួមក្នុងពិធីនេះ​ដែរ គឺស្តេចយាង​មកក្នុងពេលថ្ងៃ​ចុងបញ្ចប់នៃពិធី​អុំទូក។ 
២. ពិធីបណ្តែតប្រទីប ​ពេលយប់ មានពិធីបណ្តែតប្រទីតរបស់ក្រសួងស្ថាប័ននានាតាមដងទន្លេសាប និងអុច​កាំជ្រួចកំដរផង​។ ប្រទីប​ទាំងនោះ​ត្រូវរៀបចំនៅលើទូក​ឫកប៉ាល់​ធំៗលំអរ​ដោយក្បាច់​រចនា បំពាក់ភ្លើងអគ្គិសនីយ៉ាងភ្លឺ ចិញ្ជាចចិញ្ចែង និងមានដាក់ឈ្មោះរបស់ក្រសួង ឫស្ថាប័នសាម៉ីរៀងៗខ្លួន ហើយ​ការបណ្តែត​ប្រទីប​នេះត្រូវបាន​គេរៀបចំ​ជារៀងរាល់​យប់រហូត​ដល់ថ្ងៃបញ្ចប់ ​នៃកម្មវិធីបុណ្យ។​ សិល្បៈគ្រប់ប្រភេទ ត្រូវបាន​គេសម្តែង​ជូនទស្សនា​គ្រប់ទិវា​រាត្រី ដើម្បី​កំដរបរិយាកាសឲ្យរឹង​រិតតែ​អធឹកអាធម និងសប្បាយរីករាយ​ទ្វេ ឡើង។ ពិធីបណ្តែតប្រទីប​នេះប្រជាជនទូទៅ​ច្រើនធ្វើនៅ​ពេលចេញ​វស្សា មានធ្វើ​ពោងពាយ​ដើម្បីដាក់ ភស្តុតាង​ដូចជា សណ្តែក ល្ង ពោត ដូង ត្រាវ។ល។​ដើម្បី​រៀបចំ​ដំណើរ​ជូនជីដូនជីតា​ឲ្យត្រឡប់ទៅ ភូមិស្ថាន​ដើម​របស់គាត់​វិញ ដោយធ្វើទូកពីសំបកពីសំបក​ចេកបណ្តែត​ដោយតាំងភ្លើងទៀនលំអររៀងៗ គ្រួសារ។  
៣. ពិធីសំពះព្រះខែ         នៅវេលាម៉ោង១២យប់​មានរៀបចំ​ធ្វើពិធីអកអំបុក និងសំពះព្រះខែដែលមានរបៀបរៀបចំធ្វើតទៅ៖ – នៅតាមលំនៅឋានរៀងៗខ្លួន មានរៀបចំកន្លែងឲ្យបានសមរម្យ និងមានគ្រឿង​ដង្វាយ​ដូចជា ទៀន ធូប ស្លាធម៌ បាយសី ផ្តិលទឹក អំបុក ចេក ដូង និងផ្លែឈើផ្សេងៗ សំរាប់ដាក់ថ្វាយព្រះខែ និងថ្វាយគ្រប់អង្គនៃទេវតា។ នៅក្នុងពិធីនេះ គេបានយកទៀនធំៗ (ជាតំណាងឲ្យគ្រប់ខេត្ត-ក្រុង) ដាក់ដោតលើជើងទម្រមួយសម្រាប់បង្វិលផ្សងមើលទឹកភ្លៀង។
៤. ប្រភពនៃព្រះរាជពិធីអុំទូក បណ្តែតប្រទីប និងសំពះព្រះខែ     ៤.១ ព្រះរាជពិធីអុំទូក
តាមសៀវភៅ“ជ័យវរ្ម័នទី៧”របស់វិជ្ជាស្ថានពុទ្ធសាសនបណ្ឌិត​បានចែងថាៈ
នៅសម័យអង្គរនាសតវត្សទី១២ មាន​សេចក្តី​សុខក្សេមក្សាន្តរុងរឿង​ណាស់បន្ទាប់ពីព្រះបាទជ័យវរ្ម័នទី៧​ លោកបានចេញ​ធ្វើសង្រ្គាម​តាមជើងទឹក​ដោយបង្រ្កាប​បានអស់ ពួក​សត្រូវទាំងគ្រប់ទិសទី​តាមឯកសារ ​“ល្បែងប្រណាំងទូក” របស់ក្រុមជំនុំទមនៀមទំលាប់ និពន្ធដោយ​លោក ថា ចំប៉ែន ហៅ ប៉ាង ជាអាចារ្យ នៅពុទ្ធសាសនបណ្ឌិតរង ខេត្តឃ្លាំង “ កម្ពុជាក្រោម”បានចែងថាៈ នៅសម័យលង្វែកព្រះបាទអង្គចន្ទទី១ ទ្រង់បានតាំងពញាតាតជាស្តេចត្រាញ់នៅ​កម្ពុជាក្រោម ឲ្យ​រៀបចំ​នូវរបៀប​ការពារ​ស្រុកទេស​ឲ្យ​មាន​សេចក្តីសុខសាន្ត។ ពេលនោះពញា តាត់បានរៀបចំ​ទាហាន​ជើងទឹក​ជាបីក្រុមគឺ ៖     ១) ទ័ពស្រួចដែលបានត្រូវហាត់ច្បាំងលើទូក ដែលមានជំនាញដូចទូកប្រណាំងសព្វថ្ងៃដែរ។
២) ទ័ពជំនួយដែលហាត់ច្បាំងលើទូកដែលមានជំនាញដូចទូកចែវប្រណាំងនាពេលសព្វថ្ងៃដែរ។
៣)ទ័ពបាសាក់ គឺហាត់ចែវទូកធំៗ មានក្តោងសម្រាប់ដឹកស្បៀងផ្គង់ផ្គង់ដល់ពួកទាហានទាំងអស់។ តាមប្រភពឯកសារទាំងពីរខាងលើ អាចឲ្យយើងសន្និដ្ឋានបានថា ព្រះរាជាណាចក្រកាល​​សម័យបុរាណ គឺជាប្រទេសដែលមានកងទ័ពជើងទឹកដ៏ខ្លាំងពូកែដោយមានការហ្វឹកហ្វឺនដ៏​ ច្បាស់លាស់ជារៀងរាល់ឆ្នាំ។ ពិធីសមយុទ្ធនេះ ហើយដែលក្លាយមកជាទម្លាប់នៃព្រះរាជពិធីប្រណាំងទូករហូតដល់សព្វថ្ងៃនេះ។
៤.២បណ្តែតប្រទីប
តាមគម្ពីទាឋាវង្ស“ជាភាសាបាលី”បានចែងថាៈ ព្រះចង្កូមទាំង៤នៃព្រះសម្មាសម្ពុទ្ធជាបរមគ្រូនៃយើងបានត្រូវ ប្រតិស្ថាននៅនាទីទាំង៤គឺ៖     ១/ នៅត្រៃត្រឹង្សសួគ៌     ២/ នៅនាគពិភព
៣/ នៅស្រុកគន្ធារៈ     ៤/ នៅទន្តបុរៈកលិង្គរដ្ឋ តាមភាណវារៈ ត្រង់ពុទ្ធនបសក្កាគាថា បានចែងថាព្រះបាទនៃព្រះសម្មាសម្ពុទ្ធ​ព្រះបរមគ្រូ​នៃយើងបាន​ប្រតិស្ថាន​នៅលើ​ ទីស្ថានទាំង៥គឺ ៖     ១) នៅសុវណ្ណមាលិកបពិត     ២) នៅសុវណ្ណបពិត     ៣) នៅសមនកូដបពិត
៤) នៅយោនកបុរី     ៥) នៅស្ទឹងនម្មទា
តាមប្រភពនៃឯកសារទាំងពីរខាងលើ អាចឲ្យយើងសន្និដ្ឋានបានថា ពុទ្ធសាសនិកជន​ទាំងអស់បាន ប្រារព្ធ​នូវពិធីបណ្តែត​ប្រទីបនេះឡើង គឺដើម្បីបូជាចំពោះ​ព្រះចង្កួមកែវនៅពិភពនាគ​និងព្រះបាទ​​នៅស្ទឹង នម្មទា និងនៅទីឯទៀតៗ ដើម្បីសូមសេចក្តីសុខ សេចក្តីចម្រើន តាមសទ្ធាជ្រះថ្លារៀងៗខ្លួន។ 
៤.៣ សំពះព្រះខែ     តាមគម្ពីរបរសត្ថទិបនី អដ្ឋកថាចរិយាបិដកបានចែងថាៈ ក្នុងដើមភទ្ទកប្បនេះ ព្រះបរមពោធិសត្វ នៃយើង​ទ្រង់បានឧប្បត្តិជា សសបណ្ឌិត(ទន្សាយ)។ នៅថ្ងៃពេញបូរមី​ព្រះពោធិសត្វទ្រង់បានអធិដ្ឋាន​នូវឧបោសថសីលហើយ​ ទ្រង់បានឧទ្ទិសព្រះ មំសៈ(សាច់) របស់​ទ្រង់ជាទានបរមត្ថបារមី​ដើម្បីបំពេញ​នូវព្រះពោធិសត្វ​សម្ភារ ឲ្យបានត្រាសជាព្រះពុទ្ធ។ ពេល​នោះព្រះឥន្ធ ទ្រង់បានជ្រាបនូវសេចក្តីប្រាថ្នា​របស់ពោធិសត្វទន្សាយ ហើយព្រះអង្គ​ទ្រង់បាន​ក្រឡា ព្រះអង្គជាព្រាហ្មណ៍ ចាស់មកសុំ​ព្រះមំសៈរបស់ សសបណ្ឌិតជាអាហារ។​ ព្រះពោធិសត្វបានឲ្យឥន្ធព្រាហ្មណ៍​ដុតបង្កាត់​ភ្លើងដើម្បី ​ព្រះពោធិសត្វ​លោត ចូល​​​​ដោយអង្គឯង។ ពេលភ្លើងឆេះហើយ​ព្រះពោធិសត្វទ្រង់ក៏លោតចូលក្នុងភ្លើង​តាមសន្យា។ ដោយ​អំណាចនៃផលបុណ្យ​ភ្លើងដែល​កំពុងឆេះ​យ៉ាងសន្ធោ​​ សន្ធៅនោះក៏រលត់ទៅវិញទាំងអស់។ គ្រា​នោះឥន្ធ ព្រាហ្មណ៍​ក៏ស្ទុះទៅត្រកងបី​យកព្រះពោធិសត្​វសសបណ្ឌិត ឡើងទៅដល់មណ្ឌល់ព្រះចន្ទ ហើយបាន មកយកម្នាង​សិលាគួររួបទន្សាយ​ អធិដ្ឋាន​ឲ្យនៅជាប់រហូត​ដល់ទីបំផុតនៃកប្ប។​​ ដោយយោង​តាមជំនឿ នេះ​ហើយ​ ទើបប្រជាពុទ្ធបរិស័ទ តែងតែប្រារព្ធនូវ​ពិធីអក​អំបុក​និងសំពះ​ព្រះខែនៅរៀងរាល់​យប់ពេញ បូរមី ខែកត្តឹក ដើម្បីគោរពបូជា​ដល់វិញ្ញាណខ័ន្ធនៃ​ព្រះពោធិសត្វសសបណ្ឌិត និង​ប្រាថ្នាសុំ​សេចក្តីសុខ ក្សេមក្សាន្ត​រៀងៗ​ខ្លួនរហូត​មក។
ខ្លួន។ 
៤.៣ សំពះព្រះខែ     តាមគម្ពីរបរសត្ថទិបនី អដ្ឋកថាចរិយាបិដកបានចែងថាៈ ក្នុងដើមភទ្ទកប្បនេះ ព្រះបរមពោធិសត្វ នៃយើង​ទ្រង់បានឧប្បត្តិជា សសបណ្ឌិត(ទន្សាយ)។ នៅថ្ងៃពេញបូរមី​ព្រះពោធិសត្វទ្រង់បានអធិដ្ឋាន​នូវឧបោសថសីលហើយ​ ទ្រង់បានឧទ្ទិសព្រះ មំសៈ(សាច់) របស់​ទ្រង់ជាទានបរមត្ថបារមី​ដើម្បីបំពេញ​នូវព្រះពោធិសត្វ​សម្ភារ ឲ្យបានត្រាសជាព្រះពុទ្ធ។ ពេល​នោះព្រះឥន្ធ ទ្រង់បានជ្រាបនូវសេចក្តីប្រាថ្នា​របស់ពោធិសត្វទន្សាយ ហើយព្រះអង្គ​ទ្រង់បាន​ក្រឡា ព្រះអង្គជាព្រាហ្មណ៍ ចាស់មកសុំ​ព្រះមំសៈរបស់ សសបណ្ឌិតជាអាហារ។​ ព្រះពោធិសត្វបានឲ្យឥន្ធព្រាហ្មណ៍​ដុតបង្កាត់​ភ្លើងដើម្បី ​ព្រះពោធិសត្វ​លោត ចូល​​​​ដោយអង្គឯង។ ពេលភ្លើងឆេះហើយ​ព្រះពោធិសត្វទ្រង់ក៏លោតចូលក្នុងភ្លើង​តាមសន្យា។ ដោយ​អំណាចនៃផលបុណ្យ​ភ្លើងដែល​កំពុងឆេះ​យ៉ាងសន្ធោ​​ សន្ធៅនោះក៏រលត់ទៅវិញទាំងអស់។ គ្រា​នោះឥន្ធ ព្រាហ្មណ៍​ក៏ស្ទុះទៅត្រកងបី​យកព្រះពោធិសត្​វសសបណ្ឌិត ឡើងទៅដល់មណ្ឌល់ព្រះចន្ទ ហើយបាន មកយកម្នាង​សិលាគួររួបទន្សាយ​ អធិដ្ឋាន​ឲ្យនៅជាប់រហូត​ដល់ទីបំផុតនៃកប្ប។​​ ដោយយោង​តាមជំនឿ នេះ​ហើយ​ ទើបប្រជាពុទ្ធបរិស័ទ តែងតែប្រារព្ធនូវ​ពិធីអក​អំបុក​និងសំពះ​ព្រះខែនៅរៀងរាល់​យប់ពេញ បូរមី ខែកត្តឹក ដើម្បីគោរពបូជា​ដល់វិញ្ញាណខ័ន្ធនៃ​ព្រះពោធិសត្វសសបណ្ឌិត និង​ប្រាថ្នាសុំ​សេចក្តីសុខ ក្សេមក្សាន្ត​រៀងៗ​ខ្លួនរហូត​មក។

